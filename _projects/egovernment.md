---
ref: egovernment
title: "Συμμετοχή του Τμήματος Πληροφορικής στο ερευνητικό πρόγραμμα «Ηλεκτρονική Πύλη Εξυπηρέτησης Πολιτών Ν. Κεφαλληνίας»
(e-Government Portal of Kefalonia)"
excerpt: "Το πρόγραμμα «Ηλεκτρονική Πύλη Εξυπηρέτησης Πολιτών Ν. Κεφαλληνίας» έχει ως στόχο την ανάπτυξη και εφαρμογή ενός ενιαίου
ολοκληρωμένου συστήματος ηλεκτρονικής κυβέρνησης (e-government) για την κάλυψη των αναγκών των πολιτών του Νομού Κεφαλληνίας."
partners:
 - "Ιόνιο Πανεπιστήμιο"
web: ""
---

Το πρόγραμμα «Ηλεκτρονική Πύλη Εξυπηρέτησης Πολιτών Ν. Κεφαλληνίας» χρηματοδοτείται στα πλαίσια του Γ’ Κ.Π.Σ. 
(Μέτρο 2.1: Ηλεκτρονική κυβέρνηση για την εξυπηρέτηση του πολίτη: Επιχειρησιακά σχέδια, μελέτες και πιλοτικά έργα, 
Κατηγορία Πράξης 3: Καινοτόμες και Πιλοτικές Εφαρμογές) κι έχει ως στόχο την ανάπτυξη και εφαρμογή ενός ενιαίου ολοκληρωμένου
συστήματος ηλεκτρονικής κυβέρνησης (e-government) για την κάλυψη των αναγκών των πολιτών του Νομού Κεφαλληνίας.
Ανάμεσα στις προβλεπόμενες δράσεις του προγράμματος για τις οποίες είναι υπεύθυνο το Τμήμα Πληροφορικής του Ιονίου Πανεπιστήμιου
ως Υπεργολάβος περιλαμβάνεται η σχεδίαση και ανάπτυξη αρθρωμάτων λογισμικού μέσω των οποίων θα είναι δυνατή η διεκπαιραίωση
των λειτουργιών και θεμάτων διαφόρων τμημάτων της Αναθέτουσας Αρχής αυτόνομα ανά τμήμα, με την ευκολία την οποία παρέχει η χρήση 
ενός ενιαίου Πληροφοριακού Συστήματος. Τα παραπάνω αρθρώματα λογισμικού σχετίζονται τόσο με υπηρεσίες σε επίπεδο Ο.Τ.Α.
(π.χ. Διαχείριση θεμάτων γραφείου Δημάρχου / Αντιδημάρχων, συνεδριάσεων / αποφάσεων δημοτικού συμβουλίου κ.λ.π.), όσο και με 
υπηρεσίες διαδημοτικής συνεργασίας.
