---
ref: sweb
title: "Secure, Interoperable, cross border m-services contributing towards a trustful European cooperation with the non-EU member Western Balkan countries"
excerpt: "Οι βασικοί στόχοι του προγράμματος είναι η ανάπτυξη μίας ασφαλούς, διαδραστικής, ανοικτής πλατφόρμας με βάση την οποία δύο κυβερνητικές οργανώσεις όμορων κρατών μπορούν να παρέχουν με ασφάλεια πιστοποιητικά διαμονής και εργασίας και να διαχειρισθούν φορολογικές πληροφορίες."
partners:
 - "Ιόνιο Πανεπιστήμιο"
web: ""
---
Στη συνολική περιοχή των Δυτικών Βαλκανίων οι ρυθμοί διείσδυσης των κινητών υπηρεσιών είναι σχεδόν διπλοί από τους αναμενόμενους μέσους όρους. Το γεγονός αυτό δίνει το πλεονέκτημα στην τοπική αυτοδιοίκηση να προσχωρήσει άμεσα σε υπηρεσίες κινητής διακυβέρνησης (mobile government) σε σημαντικά πανευρωπαϊκά θέματα, όπως την παράνομη μετανάστευση, την παράνομη εργασία και το ξέπλυμα χρήματος.
Το πρόγραμμα SWEB συνεισφέρει άμεσα στους στόχους αυτούς παρέχοντας ασφαλείς m-υπηρεσίες σύμφωνες με την ευρωπαϊκή νομοθεσία και πολιτική. Οι βασικοί στόχοι του προγράμματος είναι η ανάπτυξη μίας ασφαλούς, διαδραστικής, ανοικτής πλατφόρμας με βάση την οποία δύο κυβερνητικές οργανώσεις όμορων κρατών μπορούν να παρέχουν με ασφάλεια πιστοποιητικά διαμονής και εργασίας και να διαχειρισθούν φορολογικές πληροφορίες.

Η πρώτη υπηρεσία αποτρέπει την παράνομη μετανάστευση και εργασία και ενισχύει την ασφαλή μετακίνηση των πολιτών στην ευρωπαϊκή επικράτεια. Η δεύτερη υπηρεσία αποτρέπει το ξέπλυμα χρήματος και προωθεί τις ασφαλείς συναλλαγές στην περιοχή.

Η πλατφόρμα SWEB και οι υπηρεσίες της θα παρουσιασθούν, δοκιμασθούν και αξιολογηθούν στις επτά εμπλεκόμενες στο πρόγραμμα τοπικές αυτοδιοικήσεις.
