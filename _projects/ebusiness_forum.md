---
ref: ebusiness_forum
title: "Ευρυζωνικότητα και εξ αποστάσεως συμβουλευτικές υπηρεσίες σε ανθρώπινους πόρους"
excerpt: "Αντικείμενο της παρούσας ομάδας εργασίας είναι η ανάπτυξη προτάσεων για εφαρμογή των Τεχνολογιών Πληροφορικής και 
Επικοινωνιών (ΤΠΕ), και ειδικότερα των ευρυζωνικών δικτύων, στην παροχή υπηρεσιών εξ αποστάσεως συμβουλευτικής για τους 
εργαζόμενους και τις επιχειρήσεις. Τα αποτελέσματα που θα προκύψουν θα έχουν τη μορφή μελέτης ανάπτυξης υπηρεσιών εξ αποστάσεως
συμβουλευτικής στην Ελλάδα με χρήση των παροχών της ευρυζωνικότητας και την προσαρμογή παραδοσιακών μεθόδων συμβουλευτικής."
partners:
 - "Ιόνιο Πανεπιστήμιο"
 - "Οικονομικό Πανεπιστήμιο Αθηνών"
web: "http://www.ebusinessforum.gr/teams/teamsall/sign/index.php?language=el"
---

Αντικείμενο της παρούσας ομάδας εργασίας είναι η ανάπτυξη προτάσεων για εφαρμογή των Τεχνολογιών Πληροφορικής και Επικοινωνιών (ΤΠΕ), και ειδικότερα των ευρυζωνικών δικτύων, στην παροχή υπηρεσιών εξ αποστάσεως συμβουλευτικής για τους εργαζόμενους και τις επιχειρήσεις. Τα αποτελέσματα που θα προκύψουν θα έχουν τη μορφή μελέτης ανάπτυξης υπηρεσιών εξ αποστάσεως συμβουλευτικής στην Ελλάδα με χρήση των παροχών της ευρυζωνικότητας και την προσαρμογή παραδοσιακών μεθόδων συμβουλευτικής.

Στους επιμέρους στόχους της ομάδας εντάσσονται οι ακόλουθοι:

    -Διερεύνηση του πλαισίου λειτουργίας (στόχοι, υπηρεσίες, φορείς, εργαλεία, αποτελέσματα) της συμβουλευτικής για τους εργαζομένους με οφέλη/ θετικό αντίκτυπο στις επιχειρήσεις.

    -Έρευνα για τον τρόπο αξιοποίησης των Τεχνολογιών Πληροφορικής και Επικοινωνιών (ΤΠΕ) στην παροχή υπηρεσιών συμβουλευτικής.

    -Προτάσεις ανάπτυξης καινοτόμων ευρυζωνικών υπηρεσιών συμβουλευτικής με βάση:

α) το πλαίσιο λειτουργίας της συμβουλευτικής σε θέματα Διαχείρισης Ανθρώπινου Δυναμικού ενδο-επιχειρησιακά αλλά και διεπιχειρησιακά στον Ελλαδικό χώρο,
β) τις ανάγκες των ελληνικών επιχειρήσεων, και πιο συγκεκριμένα των τμημάτων Διαχείρισης Ανθρώπινου Δυναμικού, για επιλογή, κατάρτιση και αξιολόγηση του ανθρώπινου δυναμικού, και
γ) την ανθρωποκεντρική θεώρηση της ανάπτυξης των εργαζομένων με βάση τις ικανότητες και κλίσεις τους, με θετική κατάληξη στην παραγωγικότητα, αποτελεσματικότητα και αποδοτικότητά τους στην επιχείρηση, και
δ) την εμπειρία από την παροχή υπηρεσιών εξ αποστάσεως εκπαίδευσης στην τριτοβάθμια εκπαίδευση.

Προσέλκυση επιχειρηματικού ενδιαφέροντος για ανάπτυξη νέων ευρυζωνικών υπηρεσιών στους τομείς της συμβουλευτικής των ελληνικών 
επιχειρήσεων σε θέματα κατάρτισης, αλλά και γενικότερα ανάπτυξης του ανθρώπινου δυναμικού.


ΣΥΝΤΟΝΙΣΤΗΣ
Παναγιώτης Βλάμος
Επίκουρος Καθηγητής
Τμήμα Πληροφορικής, Ιόνιο Πανεπιστήμιο
vlamos@ionio.gr

RAPPORTEURS
Αδαμαντία Πατέλη
Λέκτορας
Τμήμα Πληροφορικής, Ιόνιο Πανεπιστήμιο
pateli@ionio.gr

Σοφία Φιλιππίδου
Διδάκτορας Τμήματος Διοικητικής
Επιστήμης και Τεχνολογίας,
Οικονομικό Πανεπιστήμιο Αθηνών
sfilip@aueb.gr
